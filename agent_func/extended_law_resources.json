[
  {
    "id": "cz_oz89_2012_2235",
    "section_number": "2235",
    "section_title": "Zvláštní ustanovení o nájmu bytu a nájmu domu – Základní ustanovení",
    "text": "§ 2235\n\n(1) Zavazuje-li nájemní smlouva pronajímatele přenechat nájemci k zajištění bytových potřeb nájemce a popřípadě i členů jeho domácnosti byt nebo dům, který je předmětem nájmu, nepřihlíží se k ujednáním zkracujícím nájemcova práva podle ustanovení tohoto pododdílu.\n\n(2) Ustanovení tohoto pododdílu se nepoužijí, přenechává-li pronajímatel nájemci byt nebo dům k rekreaci nebo jinému zjevně krátkodobému účelu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2235"
  },
  {
    "id": "cz_oz89_2012_2236",
    "section_number": "2236",
    "section_title": "Zvláštní ustanovení o nájmu bytu a nájmu domu – Základní ustanovení",
    "text": "§ 2236\n\n(1) Bytem se rozumí místnost nebo soubor místností, které jsou částí domu, tvoří obytný prostor a jsou určeny a užívány k účelu bydlení. Ujednají-li si pronajímatel s nájemcem, že k obývání bude pronajat jiný než obytný prostor, jsou strany zavázány stejně, jako by byl pronajat obytný prostor.\n\n(2) Skutečnost, že pronajatý prostor není určen k bydlení, nemůže být na újmu nájemci.\n\n(3) Je-li k zajištění bytových potřeb nájemce pronajat dům, použijí se ustanovení o nájmu bytu přiměřeně.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2236"
  },
  {
    "id": "cz_oz89_2012_2237",
    "section_number": "2237",
    "section_title": "Zvláštní ustanovení o nájmu bytu a nájmu domu – Základní ustanovení",
    "text": "§ 2237\n\nSmlouva vyžaduje písemnou formu; pronajímatel však nemá právo namítnout vůči nájemci neplatnost smlouvy pro nedostatek formy.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2237"
  },
  {
    "id": "cz_oz89_2012_2238",
    "section_number": "2238",
    "section_title": "Zvláštní ustanovení o nájmu bytu a nájmu domu – Základní ustanovení",
    "text": "§ 2238\n\nUžívá-li nájemce byt po dobu tří let v dobré víře, že nájem je po právu, považuje se nájemní smlouva za řádně uzavřenou.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2238"
  },
  {
    "id": "cz_oz89_2012_2239",
    "section_number": "2239",
    "section_title": "Zvláštní ustanovení o nájmu bytu a nájmu domu – Základní ustanovení",
    "text": "§ 2239\n\nZakázaná ujednání\nNepřihlíží se k ujednání ukládajícímu nájemci povinnost, která je vzhledem k okolnostem zjevně nepřiměřená.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2239"
  },
  {
    "id": "cz_oz89_2012_2240",
    "section_number": "2240",
    "section_title": "Zvláštní ustanovení o nájmu bytu a nájmu domu – Základní ustanovení",
    "text": "§ 2240 zrušeno",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2240"
  },
  {
    "id": "cz_oz89_2012_2241",
    "section_number": "2241",
    "section_title": "Zvláštní ustanovení o nájmu bytu a nájmu domu – Základní ustanovení",
    "text": "§ 2241 zrušeno",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2241"
  },
  {
    "id": "cz_oz89_2012_2242",
    "section_number": "2242",
    "section_title": "Odevzdání bytu",
    "text": "§ 2242\n\n(1) Není-li ujednána doba, kdy pronajímatel zpřístupní nájemci byt způsobilý k nastěhování a obývání, zpřístupní pronajímatel nájemci byt prvního dne měsíce následujícího po dni, kdy smlouva nabyla účinnosti. Byt je zpřístupněn, obdržel-li nájemce klíče a nebrání-li mu nic v přístupu do bytu.\n\n(2) Pronajímatel se může s nájemcem dohodnout, že k obývání bude předán byt, který není způsobilý k obývání. Takové ujednání je platné, jen jsou-li zároveň ujednána zvláštní práva a povinnosti plynoucí ze zvláštní povahy bytu, včetně výše a způsobu úhrady nákladů na provedení nutných úprav.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2242"
  },
  {
    "id": "cz_oz89_2012_2243",
    "section_number": "2243",
    "section_title": "Odevzdání bytu",
    "text": "§ 2243\n\nByt je způsobilý k nastěhování a obývání, odpovídá-li ujednáním ve smlouvě, a není-li nic ujednáno, je byt způsobilý k nastěhování a obývání, pokud je čistý a ve stavu, který se obvykle považuje za dobrý, a pokud je zajištěno poskytování nezbytných plnění spojených s užíváním bytu nebo s ním souvisejících.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2243"
  },
  {
    "id": "cz_oz89_2012_2244",
    "section_number": "2244",
    "section_title": "Odevzdání bytu",
    "text": "§ 2244\n\n(1) Není-li v ujednanou dobu byt způsobilý k nastěhování a obývání nebo je-li byt ve stavu, který neodpovídá sdělení pronajímatele, má nájemce právo odmítnout se nastěhovat. Nastěhuje-li se, má právo požadovat na pronajímateli splnění smlouvy; neučiní-li tak bez zbytečného odkladu, jeho právo zaniká.\n\n(2) Znal-li nájemce stav bytu již při uzavření smlouvy, ustanovení odstavce 1 se nepoužije. To platí i v případě, že nájemce stav bytu při uzavření smlouvy neznal, protože si jej neprohlédl, ačkoli pronajímatel včas a řádně vyzval nájemce k prohlídce.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2244"
  },
  {
    "id": "cz_oz89_2012_2245",
    "section_number": "2245",
    "section_title": "Odevzdání bytu",
    "text": "§ 2245\n\nVyužije-li nájemce právo nenastěhovat se do bytu, není povinen platit nájemné po dobu, co vada trvá. Nastěhuje-li se, má právo na přiměřenou slevu z nájemného, dokud pronajímatel vadu neodstraní; to platí i v případě podstatné vady v poskytování plnění spojeného nebo souvisejícího s užíváním bytu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2245"
  },
  {
    "id": "cz_oz89_2012_2246",
    "section_number": "2246",
    "section_title": "Nájemné a jiné platby",
    "text": "§ 2246\n\n(1) Strany ujednají nájemné pevnou částkou. Má se za to, že se nájemné sjednává za jeden měsíc.\n\n(2) Neujednají-li strany výši nájemného, vznikne pronajímateli právo na nájemné v takové výši, jaká je v den uzavření smlouvy v místě obvyklá pro nový nájem obdobného bytu za obdobných smluvních podmínek.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2246"
  },
  {
    "id": "cz_oz89_2012_2247",
    "section_number": "2247",
    "section_title": "Nájemné a jiné platby",
    "text": "§ 2247\n\n(1) Strany si ujednají, která plnění spojená s užíváním bytu nebo s ním související služby zajistí pronajímatel; schází-li takové ujednání, použije se ustanovení odstavce 2.\n\n(2) Pronajímatel zajistí po dobu nájmu nezbytné služby. Má se za to, že nezbytnými službami jsou dodávky vody, odvoz a odvádění odpadních vod včetně čištění jímek, dodávky tepla, odvoz komunálního odpadu, osvětlení a úklid společných částí domu, zajištění příjmu rozhlasového a televizního vysílání, provoz a čištění komínů, případně provoz výtahu.\n\n(3) Způsob rozúčtování cen a úhrady služeb stanoví jiný právní předpis.\n\n(4) Strany si ujednají způsob rozúčtování cen a úhrady případných dalších služeb, není-li stanoven jiným právním předpisem nebo rozhodnutím cenového orgánu. Způsob rozúčtování musí být určen před poskytováním služby.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2247"
  },
  {
    "id": "cz_oz89_2012_2248",
    "section_number": "2248",
    "section_title": "Nájemné a jiné platby",
    "text": "§ 2248\n\nStrany si mohou ujednat každoroční zvyšování nájemného.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2248"
  },
  {
    "id": "cz_oz89_2012_2249",
    "section_number": "2249",
    "section_title": "Nájemné a jiné platby",
    "text": "§ 2249\n\n(1) Neujednají-li si strany zvyšování nájemného nebo nevyloučí-li zvyšování nájemného výslovně, může pronajímatel v písemné formě navrhnout nájemci zvýšení nájemného až do výše srovnatelného nájemného obvyklého v daném místě, pokud navržené zvýšení spolu s tím, k němuž již došlo v posledních třech letech, nebude vyšší než dvacet procent. K návrhu učiněnému dříve než po uplynutí dvanácti měsíců, v nichž nájemné nebylo zvýšeno, nebo který neobsahuje výši nájemného a nedokládá splnění podmínek podle tohoto ustanovení, se nepřihlíží.\n\n(2) Prováděcí právní předpis stanoví podrobnosti a postup pro zjištění srovnatelného nájemného obvyklého v daném místě.\n\n(3) Souhlasí-li nájemce s návrhem na zvýšení nájemného, zaplatí počínaje třetím kalendářním měsícem po dojití návrhu zvýšené nájemné, jak bylo navrženo. Nesdělí-li nájemce v písemné formě pronajímateli do dvou měsíců od dojití návrhu, že se zvýšením nájemného souhlasí, má pronajímatel právo navrhnout ve lhůtě dalších tří měsíců, aby výši nájemného určil soud; návrhu podanému po uplynutí této lhůty soud nevyhoví, namítne-li nájemce, že návrh byl podán opožděně.\n\n(4) Navrhuje-li nájemce snížení nájemného, použijí se ustanovení odstavců 1 až 3 obdobně.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2249"
  },
  {
    "id": "cz_oz89_2012_2250",
    "section_number": "2250",
    "section_title": "Nájemné a jiné platby",
    "text": "§ 2250\n\n(1) Provede-li pronajímatel stavební úpravy, které trvale zlepšují užitnou hodnotu pronajatého bytu či celkové podmínky bydlení v domě, anebo mají za následek trvalé úspory energie nebo vody, může se s nájemci dohodnout o zvýšení nájemného, nejvýše však o deset procent z účelně vynaložených nákladů ročně. Souhlasí-li s návrhem na takové zvýšení nájemného alespoň nájemci dvou třetin bytů v domě, platí zvýšené nájemné i pro ostatní nájemce.\n\n(2) Nedojde-li k dohodě podle odstavce 1, může pronajímatel navrhnout zvýšení nájemného z těchto důvodů ročně o tři a půl procenta z vynaložených nákladů; má se za to, že náklady byly vynaloženy účelně. K návrhu, který neobsahuje výši nájemného nebo nedokládá splnění podmínek podle tohoto ustanovení, se nepřihlíží.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2250"
  },
  {
    "id": "cz_oz89_2012_2251",
    "section_number": "2251",
    "section_title": "Nájemné a jiné platby",
    "text": "§ 2251\n\n(1) Nájemce platí nájemné předem na každý měsíc nebo na jiné ujednané platební období, nejpozději do pátého dne příslušného platebního období, nebyl-li ujednán den pozdější. Společně s nájemným platí nájemce zálohy nebo náklady na služby, které zajišťuje pronajímatel; o těchto zálohách a nákladech platí § 2253 obdobně.\n\n(2) Pronajímatel nesmí požadovat po nájemci jiná plnění než uvedená v odstavci 1, ať již ve formě vkladu nebo jinak, ani platbu nájemného později datovaným šekem nebo jiným obdobným způsobem.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2251"
  },
  {
    "id": "cz_oz89_2012_2252",
    "section_number": "2252",
    "section_title": "Nájemné a jiné platby",
    "text": "§ 2252\n\n(1) Požádá-li o to nájemce, umožní mu pronajímatel zpravidla nejpozději do čtyř měsíců po skončení zúčtovacího období nahlédnout do vyúčtování nákladů na poskytnuté služby za minulý kalendářní rok, jakož i pořídit si z vyúčtování výpisy, opisy nebo kopie; totéž platí o dokladech týkajících se účtovaných nákladů.\n\n(2) Nedoplatek i přeplatek záloh na poskytnuté služby jsou splatné k témuž dni; není-li ujednána jiná doba, jsou splatné do tří měsíců po uplynutí lhůty uvedené v odstavci 1.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2252"
  },
  {
    "id": "cz_oz89_2012_2253",
    "section_number": "2253",
    "section_title": "Nájemné a jiné platby",
    "text": "§ 2253\n\n(1) Nedohodnou-li se strany o dlužném nájemném, nelze nájem vypovědět pro nezaplacení nájemného, uloží-li nájemce dlužné nájemné, popřípadě jeho spornou část do notářské úschovy a vyrozumí o tom pronajímatele.\n\n(2) Domáhá-li se nájemce plnění ze smlouvy a pronajímatel odmítá plnit s námitkou nezaplacení nájemného, uloží nájemce dlužné nájemné, popřípadě jeho spornou část do notářské úschovy a vyrozumí o tom pronajímatele.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2253"
  },
  {
    "id": "cz_oz89_2012_2254",
    "section_number": "2254",
    "section_title": "Nájemné a jiné platby – Jistota a smluvní pokuta",
    "text": "§ 2254\n\nJistota a smluvní pokuta\n(1) Ujednají-li strany, že nájemce dá pronajímateli peněžitou jistotu, že zaplatí nájemné a splní jiné povinnosti vyplývající z nájmu, nebo ujednají-li si pro případ porušení těchto povinností smluvní pokutu, nesmí jistota a právo na zaplacení smluvní pokuty v souhrnu přesáhnout trojnásobek měsíčního nájemného.\n\n(2) Při skončení nájmu pronajímatel vrátí jistotu nájemci; započte si přitom, co mu nájemce případně z nájmu dluží. Nájemce má právo na úroky z jistoty od jejího poskytnutí alespoň ve výši zákonné sazby.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2254"
  },
  {
    "id": "cz_oz89_2012_2255",
    "section_number": "2255",
    "section_title": "Práva a povinnosti stran",
    "text": "§ 2255\n\n(1) Nájemce užívá byt řádně v souladu s nájemní smlouvou.\n\n(2) Nezpůsobí-li to zvýšené zatížení pro byt nebo dům, může nájemce v bytě i pracovat nebo podnikat.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2255"
  },
  {
    "id": "cz_oz89_2012_2256",
    "section_number": "2256",
    "section_title": "Práva a povinnosti stran",
    "text": "§ 2256\n\n(1) Pronajímatel udržuje po dobu nájmu v domě náležitý pořádek obvyklý podle místních poměrů.\n\n(2) Nájemce dodržuje po dobu nájmu pravidla obvyklá pro chování v domě a rozumné pokyny pronajímatele pro zachování náležitého pořádku obvyklého podle místních poměrů.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2256"
  },
  {
    "id": "cz_oz89_2012_2257",
    "section_number": "2257",
    "section_title": "Práva a povinnosti stran",
    "text": "§ 2257\n\n(1) Pronajímatel udržuje po dobu nájmu byt a dům ve stavu způsobilém k užívání.\n\n(2) Nájemce provádí a hradí pouze běžnou údržbu a drobné opravy související s užíváním bytu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2257"
  },
  {
    "id": "cz_oz89_2012_2258",
    "section_number": "2258",
    "section_title": "Práva a povinnosti stran",
    "text": "§ 2258\n\nNájemce má právo chovat v bytě zvíře, nepůsobí-li chov pronajímateli nebo ostatním obyvatelům domu obtíže nepřiměřené poměrům v domě. Vyvolá-li chov zvířete potřebu zvýšených nákladů na údržbu společných částí domu, nahradí nájemce tyto náklady pronajímateli.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2258"
  },
  {
    "id": "cz_oz89_2012_2259",
    "section_number": "2259",
    "section_title": "Úpravy a jiné změny bytu nebo domu",
    "text": "§ 2259\n\nNájemce je povinen strpět úpravu bytu nebo domu, popřípadě jeho přestavbu nebo jinou změnu, jen nesníží-li hodnotu bydlení a lze-li ji provést bez většího nepohodlí pro nájemce, nebo provádí-li ji pronajímatel na příkaz orgánu veřejné moci, anebo hrozí-li přímo zvlášť závažná újma. V ostatních případech lze změnu provést jen se souhlasem nájemce.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2259"
  },
  {
    "id": "cz_oz89_2012_2260",
    "section_number": "2260",
    "section_title": "Úpravy a jiné změny bytu nebo domu",
    "text": "§ 2260\n\n(1) Nevyžaduje-li se nájemcův souhlas k provedení úpravy, přestavby nebo jiné změny bytu nebo domu vyžadující vyklizení bytu, má pronajímatel právo započít s prováděním prací až poté, co se vůči nájemci zaváže poskytnout přiměřenou náhradu účelných nákladů, které nájemci vzniknou v souvislosti s vyklizením bytu, a zaplatí nájemci na tyto náklady přiměřenou zálohu.\n\n(2) Nevylučují-li to okolnosti případu, sdělí pronajímatel nájemci nejméně tři měsíce před zahájením prací alespoň povahu těchto prací, předpokládaný den jejich zahájení, odhad jejich trvání, nezbytnou dobu, po kterou musí být byt vyklizen a poučení o následcích odmítnutí vyklizení; zároveň se pronajímatel zaváže k náhradě podle odstavce 1 a uvede, jakou zálohu na náhradu nabízí.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2260"
  },
  {
    "id": "cz_oz89_2012_2261",
    "section_number": "2261",
    "section_title": "Úpravy a jiné změny bytu nebo domu",
    "text": "§ 2261\n\nJe-li nutné vyklizení bytu nejdéle na dobu jednoho týdne, postačí oznámit nájemci alespoň deset dnů před zahájením prací. Lhůta k prohlášení nájemce se zkracuje na pět dnů.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2261"
  },
  {
    "id": "cz_oz89_2012_2262",
    "section_number": "2262",
    "section_title": "Úpravy a jiné změny bytu nebo domu",
    "text": "§ 2262\n\n(1) Odmítne-li nájemce byt vyklidit, může pronajímatel navrhnout soudu, aby rozhodl o vyklizení bytu; nepodá-li však návrh do deseti dnů po nájemcově odmítnutí, právo domáhat se vyklizení bytu zaniká.\n\n(2) Prokáže-li pronajímatel účelnost úpravy, přestavby nebo jiné změny bytu nebo domu a nezbytnost vyklizení bytu, soud návrhu vyhoví; přitom může stranám uložit přiměřená omezení, která na nich lze rozumně požadovat. Před rozhodnutím o vyklizení bytu nelze práce provádět, ledaže soud provádění prací povolí.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2262"
  },
  {
    "id": "cz_oz89_2012_2263",
    "section_number": "2263",
    "section_title": "Úpravy a jiné změny bytu nebo domu",
    "text": "§ 2263\n\n(1) Souhlasí-li s tím pronajímatel, může nájemce provést úpravu, přestavbu nebo jinou změnu bytu nebo domu. Nesouhlasí-li pronajímatel se změnou, která je nezbytná vzhledem k zdravotnímu postižení nájemce, člena jeho domácnosti nebo jiné osoby, která v bytě bydlí, aniž má k odmítnutí souhlasu vážný a spravedlivý důvod, nahradí pronajímatelův souhlas na návrh nájemce soud.\n\n(2) Při skončení nájmu odstraní nájemce v bytě nebo domě změnu, kterou provedl, ledaže pronajímatel navrácení v předešlý stav nežádá.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2263"
  },
  {
    "id": "cz_oz89_2012_2264",
    "section_number": "2264",
    "section_title": "Úpravy a jiné změny bytu nebo domu",
    "text": "§ 2264\n\n(1) Zjistí-li nájemce v bytě poškození nebo vadu, které je třeba bez prodlení odstranit, oznámí to ihned pronajímateli.\n\n(2) Nájemce učiní podle svých možností to, co lze očekávat, aby poškozením nebo vadou, které je třeba bez prodlení odstranit, nevznikla další škoda. Nájemce má právo na náhradu nákladů účelně vynaložených při zabránění vzniku další škody, ledaže poškození nebo vada byly způsobeny okolnostmi, za které nájemce odpovídá.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2264"
  },
  {
    "id": "cz_oz89_2012_2265",
    "section_number": "2265",
    "section_title": "",
    "text": "§ 2265\n\n(1) Pronajímatel odstraní poškození nebo vadu v přiměřené době poté, co mu nájemce poškození nebo vadu oznámil.\n\n(2) Neodstraní-li pronajímatel poškození nebo vadu bez zbytečného odkladu a řádně, může poškození nebo vadu odstranit nájemce a žádat náhradu odůvodněných nákladů, popřípadě slevu z nájemného, ledaže poškození nebo vada nejsou podstatné.\n\n(3) Neoznámí-li nájemce pronajímateli poškození nebo vadu bez zbytečného odkladu poté, co je měl a mohl při řádné péči zjistit, nemá právo na náhradu nákladů; odstraní-li poškození nebo vadu sám, nemá právo ani na slevu z nájemného.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2265"
  },
  {
    "id": "cz_oz89_2012_2266",
    "section_number": "2266",
    "section_title": "",
    "text": "§ 2266\n\nNeodstraní-li pronajímatel poškození nebo vadu ani v dodatečné lhůtě a poškození nebo vada byly způsobeny okolnostmi, za které nájemce neodpovídá, má nájemce právo vypovědět nájem bez výpovědní doby, představuje-li prodlení pronajímatele při odstranění poškození nebo vady nebo samo poškození nebo vada hrubé porušení povinností pronajímatele.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2266"
  },
  {
    "id": "cz_oz89_2012_2267",
    "section_number": "2267",
    "section_title": "",
    "text": "§ 2267\n\nNeodstraní-li nájemce poškození nebo vadu způsobené okolnostmi, za které odpovídá, odstraní je na náklady nájemce pronajímatel.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2267"
  },
  {
    "id": "cz_oz89_2012_2268",
    "section_number": "2268",
    "section_title": "",
    "text": "§ 2268\n\n(1) Ustanovení o poškození nebo vadě bytu se použijí obdobně, brání-li užívání bytu právo třetí osoby.\n\n(2) Ustanovení o poškození nebo vadě bytu se použijí obdobně také tehdy, brání-li užívání bytu ustanovení zákona nebo rozhodnutí orgánu veřejné moci vydané na základě zákona.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2268"
  },
  {
    "id": "cz_oz89_2012_2269",
    "section_number": "2269",
    "section_title": "",
    "text": "§ 2269\n\n(1) Ví-li nájemce předem o své nepřítomnosti v bytě, která má být delší než dva měsíce, i o tom, že byt mu bude po tuto dobu obtížně dostupný, oznámí to včas pronajímateli. Současně označí osobu, která po dobu jeho nepřítomnosti zajistí možnost vstupu do bytu v případě, kdy toho bude nezbytně zapotřebí; nemá-li nájemce takovou osobu po ruce, je takovou osobou pronajímatel.\n\n(2) Nesplní-li nájemce svou povinnost podle odstavce 1, považuje se toto jednání za porušení povinností nájemce závažným způsobem; to neplatí, nenastane-li z tohoto důvodu vážná újma.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2269"
  },
  {
    "id": "cz_oz89_2012_2270",
    "section_number": "2270",
    "section_title": "Společný nájem",
    "text": "§ 2270\n\n(1) Uzavře-li nájemní smlouvu s pronajímatelem více osob, stanou se společnými nájemci bytu; společným nájemcem bytu se stane i osoba, která se souhlasem stran přistoupí ke smlouvě.\n\n(2) Co platí o nájemci, platí obdobně o společných nájemcích, není-li dále stanoveno jinak.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2270"
  },
  {
    "id": "cz_oz89_2012_2271",
    "section_number": "2271",
    "section_title": "Společný nájem",
    "text": "§ 2271\n\nSpoleční nájemci mají stejná práva a povinnosti. Ustanovení o společnosti se použijí přiměřeně.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2271"
  },
  {
    "id": "cz_oz89_2012_2272",
    "section_number": "2272",
    "section_title": "Členové nájemcovy domácnosti",
    "text": "§ 2272\n\n(1) Nájemce má právo přijímat ve své domácnosti kohokoli. Přijme-li nájemce nového člena své domácnosti, oznámí zvýšení počtu osob žijících v bytě bez zbytečného odkladu pronajímateli; neučiní-li to nájemce ani do dvou měsíců, co změna nastala, má se za to, že závažně porušil svou povinnost.\n\n(2) Pronajímatel má právo vyhradit si ve smlouvě souhlas s přijetím nového člena do nájemcovy domácnosti. To neplatí, jedná-li se o osobu blízkou anebo další případy zvláštního zřetele hodné. Pro souhlas pronajímatele s přijetím osoby jiné než blízké za člena nájemcovy domácnosti se vyžaduje písemná forma.\n\n(3) Pronajímatel má právo požadovat, aby v nájemcově domácnosti žil jen takový počet osob, který je přiměřený velikosti bytu a nebrání tomu, aby všechny mohly v bytě žít v obvyklých pohodlných a hygienicky vyhovujících podmínkách.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2272"
  },
  {
    "id": "cz_oz89_2012_2273",
    "section_number": "2273",
    "section_title": "Členové nájemcovy domácnosti",
    "text": "§ 2273\n\nSníží-li se počet členů nájemcovy domácnosti, oznámí to nájemce pronajímateli bez zbytečného odkladu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2273"
  },
  {
    "id": "cz_oz89_2012_2274",
    "section_number": "2274",
    "section_title": "Podnájem",
    "text": "§ 2274\n\nNájemce může dát třetí osobě do podnájmu část bytu, pokud v bytě sám trvale bydlí, i bez souhlasu pronajímatele. Ustanovení § 2272 se použije přiměřeně.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2274"
  },
  {
    "id": "cz_oz89_2012_2275",
    "section_number": "2275",
    "section_title": "Podnájem",
    "text": "§ 2275\n\n(1) V případě, že nájemce v bytě sám trvale nebydlí, může dát třetí osobě do podnájmu byt nebo jeho část pouze se souhlasem pronajímatele.\n\n(2) Žádost o udělení souhlasu k podnájmu i souhlas s podnájmem vyžadují písemnou formu. Nevyjádří-li se pronajímatel k žádosti ve lhůtě jednoho měsíce, považuje se souhlas za daný; to neplatí, pokud byl ujednán zákaz podnájmu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2275"
  },
  {
    "id": "cz_oz89_2012_2276",
    "section_number": "2276",
    "section_title": "Podnájem",
    "text": "§ 2276\n\nDá-li nájemce byt nebo jeho část do podnájmu třetí osobě v rozporu s ustanovením § 2274 a 2275, hrubě tím poruší svou povinnost.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2276"
  },
  {
    "id": "cz_oz89_2012_2277",
    "section_number": "2277",
    "section_title": "Podnájem",
    "text": "§ 2277\n\nPodnájem končí společně s nájmem. Končí-li nájem, sdělí to nájemce podnájemci s uvedením rozhodných skutečností; jimi jsou zejména den skončení nájmu a popřípadě i délka výpovědní doby a počátek jejího běhu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2277"
  },
  {
    "id": "cz_oz89_2012_2278",
    "section_number": "2278",
    "section_title": "Podnájem",
    "text": "§ 2278\n\nPodnájem skončí nejpozději s nájmem.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2278"
  },
  {
    "id": "cz_oz89_2012_2279",
    "section_number": "2279",
    "section_title": "Následky smrti nájemce",
    "text": "§ 2279\n\n(1) Zemře-li nájemce a nejde-li o společný nájem bytu, přejde nájem na člena nájemcovy domácnosti, který v bytě žil ke dni smrti nájemce a nemá vlastní byt. Je-li touto osobou někdo jiný než nájemcův manžel, partner, rodič, sourozenec, zeť, snacha, dítě nebo vnuk, přejde na ni nájem, jen pokud pronajímatel souhlasil s přechodem nájmu na tuto osobu.\n\n(2) Nájem bytu po jeho přechodu podle odstavce 1 skončí nejpozději uplynutím dvou let ode dne, kdy nájem přešel. To neplatí v případě, že osoba, na kterou nájem přešel, dosáhla ke dni přechodu nájmu věku sedmdesáti let. Stejně tak to neplatí v případě, že osoba, na kterou nájem přešel, nedosáhla ke dni přechodu nájmu věku osmnácti let; v tomto případě skončí nájem nejpozději dnem, kdy tato osoba dosáhne věku dvaceti let, pokud se pronajímatel s nájemcem nedohodnou jinak.\n\n(3) Splňuje-li více členů nájemcovy domácnosti podmínky pro přechod nájmu, přejdou práva a povinnosti z nájmu na všechny společně a nerozdílně.\n\n(4) Každá osoba splňující podmínky pro přechod nájmu může do jednoho měsíce od smrti nájemce písemně oznámit pronajímateli, že v nájmu nehodlá pokračovat; tomu, kdo nemůže jednat bez zákonného zástupce, opatrovníka nebo poručníka, skončí tato lhůta uplynutím jednoho měsíce ode dne, kdy zákonného zástupce získal nebo kdy se opatrovník nebo poručník ujal funkce. Dnem dojití oznámení pronajímateli její nájem zaniká.\n\n(5) Zemře-li nájemce družstevního bytu a nejde-li o byt ve společném nájmu manželů, přechází smrtí nájemce jeho členství v družstvu a nájem bytu na toho dědice, kterému připadl členský podíl.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2279"
  },
  {
    "id": "cz_oz89_2012_2280",
    "section_number": "2280",
    "section_title": "Následky smrti nájemce",
    "text": "§ 2280\n\nJe-li členem nájemcovy domácnosti nájemcův potomek, má přednostní právo, aby na něho přešla práva a povinnosti z nájmu. Je-li takových osob více, přejdou práva a povinnosti z nájmu na všechny společně a nerozdílně; každá z nich však může sama za sebe prohlásit, že v nájmu nechce pokračovat.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2280"
  },
  {
    "id": "cz_oz89_2012_2281",
    "section_number": "2281",
    "section_title": "Následky smrti nájemce",
    "text": "§ 2281\n\n(1) Přejdou-li práva a povinnosti z nájmu na člena nájemcovy domácnosti, má pronajímatel právo požadovat po něm jistotu, pokud zemřelý nájemce jistotu nesložil. To platí i v případě, že pronajímateli vznikne povinnost vypořádat jistotu s nájemcovým dědicem.\n\n(2) Přejdou-li práva a povinnosti z nájmu na člena nájemcovy domácnosti a zaplatil-li nájemce nájemné předem, vydá člen nájemcovy domácnosti dědici, co takovým zaplacením ušetřil nebo co nabyl.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2281"
  },
  {
    "id": "cz_oz89_2012_2282",
    "section_number": "2282",
    "section_title": "Následky smrti nájemce",
    "text": "§ 2282\n\nNepřejdou-li práva a povinnosti z nájmu na člena nájemcovy domácnosti, přejdou na nájemcova dědice. Osoby, které žily s nájemcem ve společné domácnosti až do jeho smrti, jsou s nájemcovým dědicem zavázány společně a nerozdílně z dluhů, které z nájmu vznikly před nájemcovou smrtí.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2282"
  },
  {
    "id": "cz_oz89_2012_2282a",
    "section_number": "2282a",
    "section_title": "Následky smrti nájemce",
    "text": "§ 2282a\n\n(1) Přejde-li nájem na nezletilého, který ke dni smrti nájemce nenabyl plné svéprávnosti, lze splnění dluhu z nájmu vymoci pouze z majetku podle § 899a odst. 1; to platí i tehdy, je-li jako člen nájemcovy domácnosti zavázán z dluhů, které z nájmu vznikly před jeho smrtí.\n\n(2) Zákonný zástupce, opatrovník nebo poručník, který za nezletilého nájem neukončil, ač mohl rozumně předpokládat, že povinnosti vyplývající z nájmu nebude nezletilý schopen plnit, ručí za dluh z nájmu vzniklý ode dne, kdy se ujal funkce, pokud s nezletilým v bytě po přechodu nájmu žil. Ručitel nemůže vymáhat po dlužníkovi vyrovnání tohoto dluhu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2282a"
  },
  {
    "id": "cz_oz89_2012_2283",
    "section_number": "2283",
    "section_title": "Následky smrti nájemce",
    "text": "§ 2283\n\n(1) Pronajímatel může nájem vypovědět bez uvedení důvodu s dvouměsíční výpovědní dobou do tří měsíců poté, co se dozvěděl, že nájemce zemřel, že práva a povinnosti z nájmu na člena nájemcovy domácnosti nepřešla a kdo je nájemcovým dědicem nebo kdo spravuje pozůstalost.\n\n(2) Nájemcův dědic může nájem vypovědět s dvouměsíční výpovědní dobou do tří měsíců poté, co se dozvěděl o smrti nájemce, o svém dědickém právu a o tom, že práva a povinnosti z nájmu nepřešla na člena nájemcovy domácnosti, nejpozději však do šesti měsíců od nájemcovy smrti. Právo vypovědět nájem má i ten, kdo spravuje pozůstalost.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2283"
  },
  {
    "id": "cz_oz89_2012_2284",
    "section_number": "2284",
    "section_title": "Následky smrti nájemce",
    "text": "§ 2284\n\nNení-li nájemcův dědic znám ani do šesti měsíců ode dne nájemcovy smrti, může pronajímatel byt vyklidit; tím nájem zaniká. Věci z bytu pronajímatel uloží na náklad nájemcova dědice ve veřejném skladišti nebo u jiného schovatele; nepřevezme-li nájemcův dědic věci bez zbytečného odkladu, může je pronajímatel na jeho účet vhodným způsobem prodat.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2284"
  },
  {
    "id": "cz_oz89_2012_2285",
    "section_number": "2285",
    "section_title": "Skončení nájmu",
    "text": "§ 2285\n\nPokračuje-li nájemce v užívání bytu po dobu alespoň tří měsíců po dni, kdy měl nájem bytu skončit, a pronajímatel nevyzve v této době nájemce, aby byt opustil, platí, že je nájem znovu ujednán na tutéž dobu, na jakou byl ujednán dříve, nejvýše ale na dobu dvou let; to neplatí, ujednají-li si strany něco jiného. Výzva vyžaduje písemnou formu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2285"
  },
  {
    "id": "cz_oz89_2012_2286",
    "section_number": "2286",
    "section_title": "Skončení nájmu",
    "text": "§ 2286\n\n(1) Výpověď nájmu vyžaduje písemnou formu a musí dojít druhé straně. Výpovědní doba běží od prvního dne kalendářního měsíce následujícího poté, co výpověď došla druhé straně.\n\n(2) Vypoví-li nájem pronajímatel, poučí nájemce o jeho právu vznést proti výpovědi námitky a navrhnout přezkoumání oprávněnosti výpovědi soudem, jinak je výpověď neplatná.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2286"
  },
  {
    "id": "cz_oz89_2012_2287",
    "section_number": "2287",
    "section_title": "Skončení nájmu",
    "text": "§ 2287\n\nNájemce může vypovědět nájem na dobu určitou, změní-li se okolnosti, z nichž strany při vzniku závazku ze smlouvy o nájmu zřejmě vycházely, do té míry, že po nájemci nelze rozumně požadovat, aby v nájmu pokračoval.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2287"
  },
  {
    "id": "cz_oz89_2012_2288",
    "section_number": "2288",
    "section_title": "Skončení nájmu",
    "text": "§ 2288\n\n(1) Pronajímatel může vypovědět nájem na dobu určitou nebo neurčitou v tříměsíční výpovědní době,\n\na) poruší-li nájemce hrubě svou povinnost vyplývající z nájmu,\n\nb) je-li nájemce odsouzen pro úmyslný trestný čin spáchaný na pronajímateli nebo členu jeho domácnosti nebo na osobě, která bydlí v domě, kde je nájemcův byt, nebo proti cizímu majetku, který se v tomto domě nachází,\n\nc) má-li být byt vyklizen, protože je z důvodu veřejného zájmu potřebné s bytem nebo domem, ve kterém se byt nachází, naložit tak, že byt nebude možné vůbec užívat, nebo\n\nd) je-li tu jiný obdobně závažný důvod pro vypovězení nájmu.\n\n(2) Pronajímatel může vypovědět nájem na dobu neurčitou v tříměsíční výpovědní době i v případě, že\n\na) má být byt užíván pronajímatelem, nebo jeho manželem, který hodlá opustit rodinnou domácnost a byl podán návrh na rozvod manželství, nebo manželství bylo již rozvedeno,\n\nb) potřebuje pronajímatel byt pro svého příbuzného nebo pro příbuzného svého manžela v přímé linii nebo ve vedlejší linii v druhém stupni.\n\n(3) Vypoví-li pronajímatel nájem z důvodů uvedených v odstavcích 1 a 2, uvede výpovědní důvod ve výpovědi.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2288"
  },
  {
    "id": "cz_oz89_2012_2289",
    "section_number": "2289",
    "section_title": "Skončení nájmu",
    "text": "§ 2289\n\nDal-li pronajímatel nájemci výpověď z některého z důvodů uvedených v § 2288 odst. 2, je povinen nájemci byt znovu pronajmout nebo mu nahradit škodu, nevyužil-li byt do jednoho měsíce od jeho vyklizení nájemcem k účelu uvedenému jako výpovědní důvod. Tato lhůta neběží po dobu potřebnou k úpravě bytu, bylo-li s úpravou započato nejdéle do dvou týdnů po vyklizení bytu a je-li v ní řádně pokračováno.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2289"
  },
  {
    "id": "cz_oz89_2012_2290",
    "section_number": "2290",
    "section_title": "Skončení nájmu",
    "text": "§ 2290\n\nNájemce má právo podat návrh soudu, aby přezkoumal, zda je výpověď oprávněná, do dvou měsíců ode dne, kdy mu výpověď došla.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2290"
  },
  {
    "id": "cz_oz89_2012_2291",
    "section_number": "2291",
    "section_title": "Skončení nájmu",
    "text": "§ 2291\n\n(1) Poruší-li nájemce svou povinnost zvlášť závažným způsobem, má pronajímatel právo vypovědět nájem bez výpovědní doby a požadovat, aby mu nájemce bez zbytečného odkladu byt odevzdal, nejpozději však do jednoho měsíce od skončení nájmu.\n\n(2) Nájemce porušuje svou povinnost zvlášť závažným způsobem, zejména nezaplatil-li nájemné a náklady na služby za dobu alespoň tří měsíců, poškozuje-li byt nebo dům závažným nebo nenapravitelným způsobem, způsobuje-li jinak závažné škody nebo obtíže pronajímateli nebo osobám, které v domě bydlí nebo užívá-li neoprávněně byt jiným způsobem nebo k jinému účelu, než bylo ujednáno.\n\n(3) Neuvede-li pronajímatel ve výpovědi, v čem spatřuje zvlášť závažné porušení nájemcovy povinnosti, nebo nevyzve-li před doručením výpovědi nájemce, aby v přiměřené době odstranil své závadné chování, popřípadě odstranil protiprávní stav, k výpovědi se nepřihlíží.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2291"
  },
  {
    "id": "cz_oz89_2012_2292",
    "section_number": "2292",
    "section_title": "Skončení nájmu",
    "text": "§ 2292\n\nNájemce odevzdá byt pronajímateli v den, kdy nájem končí. Byt je odevzdán, obdrží-li pronajímatel klíče a jinak mu nic nebrání v přístupu do bytu a v jeho užívání. Opustí-li nájemce byt takovým způsobem, že nájem lze bez jakýchkoli pochybností považovat za skončený, má se byt za odevzdaný ihned.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2292"
  },
  {
    "id": "cz_oz89_2012_2293",
    "section_number": "2293",
    "section_title": "Skončení nájmu",
    "text": "§ 2293\n\n(1) Nájemce odevzdá byt ve stavu, v jakém jej převzal, nehledě na běžné opotřebení při běžném užívání a na vady, které je povinen odstranit pronajímatel.\n\n(2) Nájemce odstraní v bytě změny, které provedl se souhlasem pronajímatele, pokud si strany ujednaly, že při skončení nájmu nájemce uvede byt do původního stavu.\n\n(3) Nájemce odstraní v bytě změny, které provedl bez souhlasu pronajímatele, ledaže pronajímatel nájemci sdělí, že odstranění změn nežádá; nájemce přesto nemůže žádat vyrovnání, i kdyby se změnami hodnota bytu zvýšila. Pronajímatel může žádat náhradu ve výši snížení hodnoty bytu, které bylo způsobeno změnami provedenými nájemcem bez souhlasu pronajímatele.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2293"
  },
  {
    "id": "cz_oz89_2012_2294",
    "section_number": "2294",
    "section_title": "Skončení nájmu",
    "text": "§ 2294\n\nZařízení a předměty upevněné ve zdech, podlaze a stropu bytu, které nelze odstranit bez nepřiměřeného snížení hodnoty nebo bez poškození bytu nebo domu, přecházejí upevněním nebo vložením do vlastnictví vlastníka nemovité věci. Nájemce má právo žádat, aby se s ním pronajímatel bez zbytečného odkladu vyrovnal; to neplatí o tom, co nájemce provedl bez souhlasu pronajímatele. Vyrovnání je splatné nejpozději ke dni skončení nájmu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2294"
  },
  {
    "id": "cz_oz89_2012_2295",
    "section_number": "2295",
    "section_title": "Skončení nájmu",
    "text": "§ 2295\n\nPronajímatel má právo na náhradu ve výši ujednaného nájemného, neodevzdá-li nájemce byt pronajímateli v den skončení nájmu až do dne, kdy nájemce pronajímateli byt skutečně odevzdá.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2295"
  },
  {
    "id": "cz_oz89_2012_2296",
    "section_number": "2296",
    "section_title": "Skončení nájmu",
    "text": "§ 2296\n\n(1) Je-li v bytě věc, o které lze mít za to, že patří nájemci nebo členu jeho domácnosti, postará se pronajímatel o věc ve prospěch nájemce a na jeho účet. Nepřevezme-li nájemce tuto věc bez zbytečného odkladu, vzniká pronajímateli právo věc po předchozím upozornění nájemce na jeho účet vhodným způsobem prodat poté, co poskytne dodatečnou přiměřenou lhůtu k převzetí.\n\n(2) Ustanovení odstavce 1 se nepoužije, jedná-li se o věc, kterou nájemce nebo člen jeho domácnosti zjevně opustil.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2296"
  },
  {
    "id": "cz_oz89_2012_2297",
    "section_number": "2297",
    "section_title": "Nájem služebního bytu",
    "text": "§ 2297\n\nJe-li nájem bytu ujednán v souvislosti s výkonem zaměstnání, funkce nebo jiné práce a je-li podle výslovného určení smlouvy pronajat byt služební, mohou být práva nájemce služebního bytu omezena. To platí i v případě, je-li v této souvislosti ujednán nájem domu.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2297"
  },
  {
    "id": "cz_oz89_2012_2298",
    "section_number": "2298",
    "section_title": "Nájem služebního bytu",
    "text": "§ 2298\n\n(1) Nájem služebního bytu skončí posledním dnem kalendářního měsíce následujícího po měsíci, ve kterém nájemce přestal vykonávat práci podle § 2297, aniž k tomu měl vážný důvod.\n\n(2) Přestane-li nájemce vykonávat práci z důvodů spočívajících v jeho věku nebo zdravotním stavu, z důvodu na straně pronajímatele nebo z jiného vážného důvodu, skončí nájemci nájem služebního bytu uplynutím dvou let ode dne, kdy přestal vykonávat práci.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2298"
  },
  {
    "id": "cz_oz89_2012_2299",
    "section_number": "2299",
    "section_title": "Nájem služebního bytu",
    "text": "§ 2299\n\nZemře-li nájemce, nájem služebního bytu skončí. Osoba, která v bytě bydlela společně s nájemcem, má právo v bytě bydlet; vyzve-li ji však pronajímatel, aby byt vyklidila, je povinna tak učinit nejpozději do tří měsíců ode dne, kdy výzvu obdrží.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2299"
  },
  {
    "id": "cz_oz89_2012_2300",
    "section_number": "2300",
    "section_title": "Nájem bytu zvláštního určení",
    "text": "§ 2300\n\n(1) Je-li předmětem nájmu byt určený pro ubytování osob se zdravotním postižením nebo byt v domě se zařízením určeným pro tyto osoby nebo byt v domě s pečovatelskou službou, jedná se o nájem bytu zvláštního určení.\n\n(2) Smlouvu o nájmu bytu zvláštního určení může pronajímatel uzavřít jen na základě písemného doporučení toho, kdo takový byt svým nákladem zřídil, nebo jeho právního nástupce.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2300"
  },
  {
    "id": "cz_oz89_2012_2301",
    "section_number": "2301",
    "section_title": "Nájem bytu zvláštního určení",
    "text": "§ 2301\n\n(1) Zemře-li nájemce, nájem bytu zvláštního určení skončí a pronajímatel vyzve členy nájemcovy domácnosti, kteří v bytě žili ke dni smrti nájemce a nemají vlastní byt, aby byt vyklidili nejpozději do šesti měsíců ode dne, kdy výzvu obdrží. Nejsou-li v bytě takové osoby, pronajímatel vyzve nájemcovy dědice, aby byt vyklidili nejpozději do tří měsíců ode dne, kdy výzvu obdrží.\n\n(2) Pokud v bytě zvláštního určení žila ke dni smrti nájemce osoba zdravotně postižená nebo osoba, která dosáhla věku sedmdesáti let, která žila s nájemcem nejméně jeden rok ve společné domácnosti a nemá vlastní byt, přejde na ni nájem ke dni smrti nájemce, pokud se pronajímatel s touto osobou nedohodnou jinak.\n\n(3) Nájem bytu zvláštního určení může pronajímatel vypovědět pouze s předchozím souhlasem toho, kdo takový byt svým nákladem zřídil, popřípadě jeho právního nástupce.",
    "source": "Občanský zákoník č. 89/2012 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2012-89#p2301"
  },
  {
    "id": "cz_z67_2013_1",
    "section_number": "1",
    "section_title": "Úvodní ustanovení",
    "text": "§ 1\n\n(1) Tento zákon zapracovává příslušné předpisy Evropské unie2) a upravuje některé otázky související s poskytováním plnění spojených s užíváním bytů a nebytových prostorů v domě s byty (dále jen „služby“) a postup při určování záloh za služby, rozúčtování, vyúčtování a vypořádání nákladů na služby.\n\n(2) Je-li v domě s byty nebytový prostor, vztahují se ustanovení tohoto zákona týkající se bytů přiměřeně i na tento nebytový prostor.\n\n(3) Tento zákon se nevztahuje na služby, které si příjemce služeb zajišťuje bez účasti poskytovatele služeb.\n\n(4) Veškerá ujednání podle tohoto zákona musí mít písemnou formu.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p1"
  },
  {
    "id": "cz_z67_2013_2_chunk1",
    "section_number": "2",
    "section_title": "Vymezení pojmů",
    "text": "§ 2\n\n(1) Pro účely tohoto zákona se rozumí\n\na) poskytovatelem služeb\n\n1. vlastník nemovitosti nebo vlastník jednotky v domě rozděleném na jednotky v případě, že je byt užíván na základě nájemní smlouvy, nebo\n\n2. společenství vlastníků jednotek (dále jen „společenství“) podle zákona upravujícího bytové spoluvlastnictví,\n\nb) příjemcem služeb\n\n1. nájemce bytu, nebo\n\n2. vlastník jednotky podle zákona upravujícího bytové spoluvlastnictví,\n\nc) zúčtovacím obdobím období, za které poskytovatel služeb provede rozúčtování a následné vyúčtování nákladů; zúčtovací období je nejvýše dvanáctiměsíční a jeho počátek určí poskytovatel služeb,\n\nd) náklady na služby cena služeb ujednaná s dodavatelem nebo celkové náklady na poskytování služeb; nákladem na služby podle tohoto zákona nejsou revize zařízení a součástí domu a odpisy domu, popřípadě další podobné položky,\n\ne) rozúčtováním vyčíslení výše nákladů za poskytované služby v daném zúčtovacím období pro jednotlivé příjemce služeb a způsob rozdělení nákladů na služby,\n\nf) vyúčtováním vyčíslení skutečné výše nákladů na služby a záloh za jednotlivé služby v daném zúčtovacím období.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p2"
  },
  {
    "id": "cz_z67_2013_2_chunk2",
    "section_number": "2",
    "section_title": "Vymezení pojmů",
    "text": "f) vyúčtováním vyčíslení skutečné výše nákladů na služby a záloh za jednotlivé služby v daném zúčtovacím období,\n\ng) osobami rozhodnými pro rozúčtování služeb\n\n1. nájemce bytu a osoby, u kterých lze mít za to, že s ním budou žít v bytě po dobu delší než 2 měsíce v průběhu zúčtovacího období,\n\n2. vlastník jednotky, pokud jednotku nepřenechal do užívání a osoby, u kterých lze mít za to, že s ním budou žít v jednotce po dobu delší než 2 měsíce v průběhu zúčtovacího období, nebo\n\n3. osoby, u nichž lze mít za to, že mohou užívat byt, je-li užíván k jinému účelu než k zajištění bytových potřeb, po dobu v souhrnu přesahující 2 měsíce v průběhu zúčtovacího období,\n\nh) zjištěnou spotřebou tepla hodnota zjištěná jako rozdíl odečtu naměřených hodnot na instalovaných měřidlech podle zákona o metrologii nebo na instalovaných zařízeních pro rozdělování nákladů na vytápění na konci a na začátku období, za které se informace o zjištěné spotřebě tepla příjemci služeb poskytuje, upravená za použití korekcí a výpočtových metod, které zohledňují i rozdílnou náročnost vytápěných místností na dodávku tepla danou jejich polohou a které se používají při rozúčtování.\n\n(2) Dálkově odečitatelným měřidlem se pro účely tohoto zákona rozumí takové měřidlo podle zákona o metrologii, které samo nebo prostřednictvím jiného již nainstalovaného zařízení umožňuje provedení odečtu na vzdálenost větší než 250 metrů, s výjimkou takového měřidla podle zákona o metrologii, které bylo instalováno před 1. lednem 2022 a není nastaveno na dálkový odečet minimálně v měsíčním intervalu.\n\n(3) Dálkově odečitatelným zařízením pro rozdělování nákladů na vytápění se pro účely tohoto zákona rozumí takové zařízení pro rozdělování nákladů na vytápění, které samo nebo prostřednictvím jiného již nainstalovaného zařízení umožňuje provedení odečtu na vzdálenost větší než 250 metrů, s výjimkou takového zařízení pro rozdělování nákladů na vytápění, které bylo instalováno před 1. lednem 2022 a není nastaveno na dálkový odečet minimálně v měsíčním intervalu.\n\n(4) Skutečnost, že měřidlo podle zákona o metrologii, které bylo instalováno před 1. lednem 2022, nebo zařízení pro rozdělování nákladů na vytápění, které bylo instalováno před 1. lednem 2022, není nastaveno na dálkový odečet v minimálně měsíčních intervalech, se prokazuje jeho technickou dokumentací.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p2"
  },
  {
    "id": "cz_z67_2013_3",
    "section_number": "3",
    "section_title": "Vymezení a rozsah služeb",
    "text": "§ 3\n\n(1) Službami jsou zejména dodávka tepla a centralizované poskytování teplé vody, dodávka vody a odvádění odpadních vod, provoz výtahu, osvětlení společných prostor v domě, úklid společných prostor v domě, odvoz odpadních vod a čištění jímek, umožnění příjmu rozhlasového a televizního signálu, provoz a čištění komínů a odvoz komunálního odpadu.\n\n(2) Rozsah poskytovaných služeb si poskytovatel služeb a příjemce služeb ujednají nebo o něm rozhodne družstvo nebo společenství.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p3"
  },
  {
    "id": "cz_z67_2013_4",
    "section_number": "4",
    "section_title": "Výše záloh za služby a způsob změny jejich výše",
    "text": "§ 4\n\n(1) Poskytovatel služeb má právo požadovat na příjemci služeb placení záloh na úhradu nákladů na služby poskytované s užíváním bytu. Výši záloh si poskytovatel služeb s příjemcem služeb ujednají, nebo o ní rozhodne družstvo, nebo společenství.\n\n(2) Nedojde-li k ujednání, nebo není-li přijato rozhodnutí družstva, nebo společenství, určí poskytovatel služeb příjemci služeb měsíční zálohy za jednotlivé služby jako měsíční podíl z předpokládaných ročních nákladů na služby z uplynulého roku, nebo podle posledního zúčtovacího období, anebo z nákladů odvozených z předpokládaných cen běžného roku.\n\n(3) Nedojde-li k ujednání o zálohách na dodávku vody a odvádění odpadních vod, nebo není-li přijato rozhodnutí družstva, nebo společenství, měsíční zálohy se pro každé zúčtovací období vypočítají z výše maximálně jedné dvanáctiny dodávek, a to podle skutečné spotřeby vody za předchozí roční období nebo podle směrných čísel roční potřeby vody1) vynásobené cenami sjednanými s dodavatelem.\n\n(4) Poskytovatel služeb má právo změnit v průběhu roku měsíční zálohu v míře odpovídající změně ceny služby nebo z dalších oprávněných důvodů, zejména změny rozsahu nebo kvality služby. Změněná měsíční záloha může být požadována nejdříve od prvního dne měsíce následujícího po doručení písemného oznámení nové výše zálohy. Změna výše měsíční zálohy musí být v oznámení řádně odůvodněna, jinak ke zvýšení zálohy nedojde.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p4"
  },
  {
    "id": "cz_z67_2013_5",
    "section_number": "5",
    "section_title": "Rozúčtování nákladů na služby",
    "text": "§ 5\n\n(1) Způsob rozúčtování poskytovatel služeb ujedná s dvoutřetinovou většinou nájemců v domě, nebo o něm rozhodne družstvo, anebo společenství. Změna způsobu rozúčtování je možná vždy až po uplynutí zúčtovacího období.\n\n(2) Nedojde-li k ujednání, nebo rozhodnutí družstva, anebo společenství, rozúčtují se náklady na služby takto\n\na) dodávka vody a odvádění odpadních vod v poměru naměřených hodnot na podružných vodoměrech; není-li provedena instalace podružných vodoměrů ve všech bytech nebo nebytových prostorech v domě, rozúčtují se náklady na dodávku vody a odvádění odpadních vod podle směrných čísel roční potřeby vody1),\n\nb) provoz a čištění komínů podle počtu využívaných vyústění do komínů,\n\nc) umožnění příjmu rozhlasového a televizního signálu podle počtu kabelových zásuvek,\n\nd) provoz výtahu, osvětlení společných prostor v domě, úklid společných prostor v domě, odvoz odpadních vod a čištění jímek, odvoz komunálního odpadu, popřípadě další služby sjednané mezi poskytovatelem služeb a příjemcem služeb, podle počtu osob rozhodných pro rozúčtování.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p5"
  },
  {
    "id": "cz_z67_2013_6_chunk1",
    "section_number": "6",
    "section_title": "Rozúčtování nákladů na vytápění a nákladů na společnou přípravu teplé vody pro dům",
    "text": "§ 6\n\n(1) Náklady na vytápění v případě, že není stanovena povinnost instalace stanovených měřidel podle zákona o metrologii nebo zařízení pro rozdělování nákladů na vytápění, a náklady na společnou přípravu teplé vody pro dům z náměrů vodoměrů na teplou vodu podle jiného právního předpisu se rozúčtují na základě ujednání poskytovatele služeb se všemi nájemci v domě, u družstevních bytů na základě ujednání družstva se všemi nájemci v domě, kteří jsou zároveň členy družstva, u společenství ujednáním všech vlastníků jednotek. Pokud k dohodě nedojde, rozúčtují se náklady na vytápění a společnou přípravu teplé vody podle jiného právního předpisu upravujícího podrobnosti pro rozúčtování nákladů na dodávku tepla a společnou přípravu teplé vody v domě. Změna způsobu rozúčtování nákladů na vytápění a společnou přípravu teplé vody pro dům je možná vždy až po skončení zúčtovacího období.\n\n(2) Pokud je jiným právním předpisem stanovena povinnost instalace stanovených měřidel podle zákona o metrologii nebo zařízení pro rozdělování nákladů na vytápění a nákladů na společnou přípravu teplé vody pro dům z náměrů vodoměrů na teplou vodu, rozdělí se náklady na vytápění v zúčtovací jednotce za zúčtovací období na složku základní a spotřební. Základní složka je rozdělena mezi příjemce služeb podle poměru velikosti započitatelné podlahové plochy bytu nebo nebytového prostoru k celkové započitatelné podlahové ploše bytů a nebytových prostorů v zúčtovací jednotce. Spotřební složka je rozdělována mezi příjemce služeb úměrně výši náměrů stanovených měřidel podle zákona o metrologii nebo zařízení pro rozdělování nákladů na vytápění s použitím korekcí a výpočtových metod, zohledňujících i rozdílnou náročnost vytápěných místností na dodávku tepla danou jejich polohou.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p6"
  },
  {
    "id": "cz_z67_2013_6_chunk2",
    "section_number": "6",
    "section_title": "Rozúčtování nákladů na vytápění a nákladů na společnou přípravu teplé vody pro dům",
    "text": "...zohledňujících i rozdílnou náročnost vytápěných místností na dodávku tepla danou jejich polohou.\n\n(3) Rozdíly v nákladech na vytápění připadající na 1 m2 započitatelné podlahové plochy nesmí překročit u příjemce služeb s měřením nebo zařízením pro rozdělování nákladů na vytápění v zúčtovací jednotce hodnoty určené jako spodní a horní hranice oproti průměru zúčtovací jednotky v daném zúčtovacím období. V případě překročení přípustných rozdílů musí být provedena úprava výpočtové metody. Neumožní-li příjemce služeb instalaci stanovených měřidel podle zákona o metrologii s platným ověřením nebo zařízení pro rozdělování nákladů na vytápění nebo přes opakované prokazatelné upozornění neumožní jejich odečet anebo je neoprávněně ovlivní, upraví se rozúčtování nákladů na vytápění tak, že se u takového příjemce služeb určí spotřební složka nákladů jako součin započitatelné podlahové plochy bytu nebo nebytového prostoru, u něhož není znám údaj z měření, a trojnásobku průměrné hodnoty spotřební složky nákladů připadajících na 1 m2 započitatelné podlahové plochy u ostatních příjemců služeb. Mezi tyto ostatní příjemce služeb se zbytek spotřební složky nákladů rozúčtuje podle odstavce 2 věty poslední, přičemž se spodní a horní hranice podle věty první odvodí od průměru nákladů připadajících na 1 m2 započitatelné podlahové plochy u těchto ostatních příjemců služeb. Nebudou-li známy údaje z žádného bytu ani nebytového prostoru, rozdělí se spotřební složka nákladů mezi příjemce služeb podle započitatelné podlahové plochy jejich bytů nebo nebytových prostor. Prováděcí právní předpis stanoví vzorec pro výpočet spotřební složky nákladů podle věty třetí.\n\n(4) Náklady na společnou přípravu teplé vody pro zúčtovací jednotku za zúčtovací období tvořené náklady na tepelnou energii spotřebovanou na ohřev vody a náklady na spotřebovanou vodu se rozdělí na složku základní a spotřební. Základní složka je rozdělena mezi příjemce služeb podle poměru velikosti podlahové plochy bytu nebo nebytového prostoru k celkové podlahové ploše bytů a nebytových prostorů v zúčtovací jednotce. Spotřební složka se rozdělí mezi příjemce služeb poměrně podle náměrů vodoměrů na teplou vodu instalovaných u příjemců služeb. Neumožní-li příjemce služeb instalaci vodoměrů na teplou vodu s platným ověřením nebo přes opakované prokazatelné upozornění neumožní jejich odečet anebo je neoprávněně ovlivní, upraví se rozúčtování nákladů na společnou přípravu teplé vody tak, že se u takového příjemce služeb určí spotřební složka nákladů jako součin podlahové plochy bytu nebo nebytového prostoru, u něhož není znám údaj z měření, a trojnásobku průměrné hodnoty spotřební složky nákladů připadajících na 1 m2 podlahové plochy u ostatních příjemců služeb. Mezi tyto ostatní příjemce služeb se zbytek spotřební složky nákladů rozúčtuje podle věty třetí. Nebudou-li známy údaje z žádného bytu ani nebytového prostoru, rozdělí se spotřební složka nákladů mezi příjemce služeb podle podlahové plochy jejich bytů nebo nebytových prostor. Prováděcí právní předpis stanoví vzorec pro výpočet spotřební složky nákladů podle věty čtvrté.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p6"
  },
  {
    "id": "cz_z67_2013_7",
    "section_number": "7",
    "section_title": "Vyúčtování a splatnost přeplatků a nedoplatků",
    "text": "§ 7\n\n(1) Není-li jiným právním předpisem stanoveno jinak, skutečnou výši nákladů a záloh za jednotlivé služby vyúčtuje poskytovatel služeb příjemci služeb vždy za zúčtovací období a vyúčtování doručí příjemci služeb nejpozději do 4 měsíců od skončení zúčtovacího období.\n\n(2) Poskytovatel služeb ve vyúčtování musí uvést skutečnou výši nákladů na služby v členění podle poskytovaných služeb se všemi potřebnými náležitostmi, včetně uvedení celkové výše přijatých měsíčních záloh za služby tak, aby výše případných rozdílů ve vyúčtování byla zřejmá a kontrolovatelná z hlediska způsobů a pravidel sjednaných pro rozúčtování.\n\n(3) Finanční vyrovnání provedou poskytovatel a příjemce služeb v dohodnuté lhůtě, nejpozději však ve lhůtě 4 měsíců ode dne doručení vyúčtování příjemci služeb. Vady vyúčtování neovlivňují splatnost přeplatku. Splatnost nedoplatku neovlivňují takové vady vyúčtování, které nemají vliv na vypočtenou výši nedoplatku.\n\n(4) Náklady na vyhotovení a doručení vyúčtování podle odstavce 1 nelze zahrnout do nákladů na služby.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p7"
  },
  {
    "id": "cz_z67_2013_8",
    "section_number": "8",
    "section_title": "Nahlížení do podkladů k vyúčtování a vypořádání námitek",
    "text": "§ 8\n\n(1) Do 30 dnů od doručení vyúčtování může příjemce služeb písemně požádat poskytovatele služeb, aby příjemci služeb doložil náklady na jednotlivé služby, způsob jejich rozúčtování, způsob stanovení výše záloh za služby a provedení vyúčtování podle tohoto zákona a aby umožnil příjemci služeb pořízení kopie podkladů. Této žádosti poskytovatel služeb vyhoví do 30 dnů od jejího doručení.\n\n(2) Případné námitky ke způsobu a obsahu vyúčtování předloží příjemce služeb poskytovateli služeb do 30 dnů od doručení vyúčtování, popřípadě doložení podkladů podle odstavce 1. Nepředloží-li příjemce služeb námitky v této lhůtě, platí, že se způsobem a obsahem vyúčtování souhlasí. Včas uplatněné námitky musí poskytovatel služeb vyřídit do 30 dnů od jejich předložení.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p8"
  },
  {
    "id": "cz_z67_2013_8a",
    "section_number": "8a",
    "section_title": "Pravidelné informování o spotřebě tepla na vytápění a centralizované poskytování teplé vody",
    "text": "§ 8a\n\n(1) Jsou-li instalována dálkově odečitatelná měřidla měřící spotřebu tepla nebo dálkově odečitatelná zařízení pro rozdělování nákladů na vytápění, doručuje poskytovatel služeb příjemci služeb informace o jeho zjištěné spotřebě tepla. Neujedná-li poskytovatel služeb s dvoutřetinovou většinou nájemců v domě jinak, nebo nerozhodne-li jinak družstvo, nebo společenství, poskytuje se informace o zjištěné spotřebě tepla za období kalendářního měsíce a poskytovatel služeb ji doručuje příjemci služeb do konce následujícího kalendářního měsíce. Nelze však ujednat ani rozhodnout, že se informace o zjištěné spotřebě tepla bude poskytovat za období delší než 1 měsíc, s výjimkou ujednání nebo rozhodnutí, že se poskytuje za období od počátku zúčtovacího období do konce právě uplynulého kalendářního měsíce. Dále nelze ujednat ani rozhodnout, že poskytovatel služeb bude doručovat příjemci služeb informaci o jeho zjištěné spotřebě tepla později než do 25 pracovních dnů od konce období, za které se tato informace poskytuje.\n\n(2) Jsou-li instalována dálkově odečitatelná měřidla měřící spotřebu společně připravované teplé vody, doručuje poskytovatel služeb příjemci služeb informace o jeho spotřebě společně připravované teplé vody. Neujedná-li poskytovatel služeb s dvoutřetinovou většinou nájemců v domě jinak, nebo nerozhodne-li jinak družstvo, nebo společenství, poskytuje se informace o spotřebě společně připravované teplé vody za období kalendářního měsíce a poskytovatel služeb ji doručuje příjemci služeb do konce následujícího kalendářního měsíce. Nelze však ujednat ani rozhodnout, že se informace o spotřebě společně připravované teplé vody bude poskytovat za období delší než 1 měsíc, s výjimkou ujednání nebo rozhodnutí, že se poskytuje za období od počátku zúčtovacího období do konce právě uplynulého kalendářního měsíce. Dále nelze ujednat ani rozhodnout, že poskytovatel služeb bude doručovat příjemci služeb informaci o jeho spotřebě společně připravované teplé vody později než do 25 pracovních dnů od konce období, za které se tato informace poskytuje.\n\n(3) Poskytovatel služeb není povinen doručit příjemci služeb informaci o zjištěné spotřebě tepla, pokud v daném období nebylo teplo dodáváno.\n\n(4) Náklady na poskytování informací podle odstavců 1 a 2 nelze zahrnout do nákladů na služby.\n\n(5) Povinnost podle odstavce 1 nebo 2 se považuje za splněnou, pokud poskytovatel služeb zpřístupní příjemci služeb informace o jeho spotřebě způsobem umožňujícím dálkový přístup a o tomto zpřístupnění příjemce služeb prokazatelně vyrozumí. Příjemce služeb však může písemně požádat poskytovatele služeb o zasílání informací o spotřebě v listinné podobě po dobu aktuálního zúčtovacího období. V takovém případě je příjemce služeb povinen uhradit náklady s tím spojené a poskytovatel služeb může žádat zálohu na úhradu těchto nákladů.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p8a"
  },
  {
    "id": "cz_z67_2013_8b",
    "section_number": "8b",
    "section_title": "Informování poskytovatele energetických služeb",
    "text": "§ 8b\n\n(1) Na základě písemné žádosti příjemce služeb poskytovatel služeb doručí poskytovateli energetických služeb podle zákona o hospodaření energií, kterého příjemce služeb ve své žádosti určí, vyúčtování příjemce služeb z posledních 3 let a informace o jeho zjištěné spotřebě tepla a spotřebě společně připravované teplé vody z posledních 3 let, jsou-li dostupné.\n\n(2) Povinnost podle odstavce 1 se považuje za splněnou, pokud poskytovatel služeb zpřístupní poskytovateli energetických služeb podle zákona o hospodaření energií určenému příjemcem služeb tato vyúčtování a informace způsobem umožňujícím dálkový přístup a o tomto zpřístupnění poskytovatele energetických služeb podle zákona o hospodaření energií vyrozumí.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p8b"
  },
  {
    "id": "cz_z67_2013_9",
    "section_number": "9",
    "section_title": "Paušální platba",
    "text": "§ 9\n\n(1) Částku nájemného a částku za služby lze sloučit do samostatné paušální částky, pokud si to strany ujednají. Jako samostatnou paušální platbu lze rovněž ujednat pouze platbu za poskytované služby. V obou případech platí, že platby za poskytované služby se nevyúčtovávají.\n\n(2) Písemná dohoda o paušální platbě nemusí být uzavřena se všemi nájemci.\n\n(3) Na žádost příjemce služeb má poskytovatel služeb povinnost vystavit pro účely sociálních dávek poskytovaných v oblasti bydlení podrobný rozpis paušální platby s vyčíslením jednotlivých položek za zúčtovatelné služby.\n\n(4) U nájmů uzavřených na dobu delší než 24 měsíců nebo na dobu neurčitou nelze do paušální platby zahrnout platbu za dodávku tepla a centralizované poskytování teplé vody a dodávku vody a odvádění odpadních vod; platby za tyto služby se musí vždy vyúčtovat.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p9"
  },
  {
    "id": "cz_z67_2013_10",
    "section_number": "10",
    "section_title": "Zvláštní ustanovení",
    "text": "§ 10\n\nUstanovení tohoto zákona upravující postup pro společenství se použijí přiměřeně i tam, kde společenství nevzniklo a dům je rozdělen na jednotky.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p10"
  },
  {
    "id": "cz_z67_2013_11",
    "section_number": "11",
    "section_title": "Zvláštní ustanovení",
    "text": "§ 11\n\nV domě s byty, kde užívací vztahy vznikly na základě jiných právních skutečností, než které jsou uvedeny v tomto zákoně, se řídí tyto vztahy přiměřeně ustanoveními tohoto zákona.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p11"
  },
  {
    "id": "cz_z67_2013_12",
    "section_number": "12",
    "section_title": "Zvláštní ustanovení",
    "text": "§ 12\n\nPříjemce služeb oznámí poskytovateli služeb písemně a bez zbytečného odkladu změny v počtu osob rozhodných pro rozúčtování.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p12"
  },
  {
    "id": "cz_z67_2013_13",
    "section_number": "13",
    "section_title": "Pokuta za prodlení s nepeněžitým plněním",
    "text": "§ 13\n\n(1) Jestliže poskytovatel služeb nebo příjemce služeb nesplní svoji povinnost stanovenou tímto zákonem, zejména nesplní-li příjemce služeb povinnost oznámit změnu počtu osob, nebo nedoručí-li poskytovatel služeb včas vyúčtování nebo nesplní povinnosti spojené s právem příjemce služeb nahlížet do podkladů k vyúčtování a povinnosti spojené s vypořádáním námitek, je povinen zaplatit druhé straně pokutu, ledaže by splnění povinností ve stanovené lhůtě nebylo spravedlivé požadovat nebo k nesplnění lhůty došlo zaviněním druhé strany.\n\n(2) Výši pokuty poskytovatel služeb ujedná alespoň s dvoutřetinovou většinou nájemců v domě, nebo o ní rozhodne družstvo, anebo společenství. Ujednaná výše pokuty nesmí přesáhnout 50 Kč za každý započatý den prodlení. Nedojde-li k ujednání s nájemci nebo rozhodnutí družstva anebo společenství, činí výše pokuty 50 Kč za každý započatý den prodlení.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p13"
  },
  {
    "id": "cz_z67_2013_14",
    "section_number": "14",
    "section_title": "Přechodná ustanovení",
    "text": "§ 14\n\n(1) Pokud tento zákon nestanoví jinak, řídí se jeho ustanoveními i právní vztahy vzniklé přede dnem nabytí jeho účinnosti. Vznik těchto právních vztahů a nároky z nich vzniklé přede dnem nabytí účinnosti tohoto zákona se však posuzují podle dosavadních právních předpisů.\n\n(2) Rozúčtování a vyúčtování nákladů na služby za zúčtovací období, které započalo přede dnem nabytí účinnosti tohoto zákona, se provede podle dosavadních právních předpisů.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p14"
  },
  {
    "id": "cz_z67_2013_14a",
    "section_number": "14a",
    "section_title": "Zmocňovací ustanovení",
    "text": "§ 14a\n\nMinisterstvo pro místní rozvoj stanoví vyhláškou\n\na) rozsah výše základní a spotřební složky u rozúčtování nákladů na vytápění a nákladů na společnou přípravu teplé vody pro dům, jejich rozdělení mezi příjemce služeb, hodnoty určené jako spodní a horní hranice oproti průměru zúčtovací jednotky v daném zúčtovacím období, vymezení pojmů a další náležitosti k rozúčtování nákladů,\n\nb) náležitosti, které musí poskytovatel služeb uvést ve vyúčtování nákladů na vytápění a nákladů na společnou přípravu teplé vody pro dům.",
    "source": "Zákon č. 67/2013 Sb.",
    "effective_date": "",
    "last_amended_date": "",
    "url": "https://www.zakonyprolidi.cz/cs/2013-67#p14a"
  },
  {
    "id": "cz_z67_2013_15",
    "section_number": "15",
    "section_title": "Účinnost",
    "text": "§ 15\n\nTento zákon nabývá účinnosti dnem 1. ledna 2014.",
    "source": "Zákon č. 67/2013 Sb.",
    "effective_date": "2014-01-01",
    "last_amended_date": "",
    "url": "https://www.zakonyprolidi.cz/cs/2013-67#p15"
  }
]